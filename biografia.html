<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Biografia - Pietro Corsi</title>
    <link rel="stylesheet" href="style.css">
    <link rel="icon" href="Images/logo-hat-pietro.png">

     <!-- Dublin Core -->
    <meta name="DC.title" content="Biografia - Pietro Corsi">
    <meta name="DC.creator" content="Mattia Torelli">
    <meta name="DC.publisher" content="Mattia Torelli">
    <meta name="DC.date" content="2024">
    <meta name="DC.language" content="it">
    <meta name="DC.description" content="Biografia di Pietro Corsi, scrittore nato a Casacalenda nel 1937">
</head>
<body>
    <header class="header">
  <div class="header-inner">
          <a href="index.html">
           <img  class="logo" src="Images/logo-hat-pietro.png" width="100" height= auto>
            <nav class="nav">
                <ul>
                    <li><a href="index.html">Home</a></li>
                    <li><a href="biografia.html">Biografia</a></li>
                    <li><a href="libri.html">Libri</a></li>
                    <li><a href="interviste.html">Articoli</a></li>
                </ul>
            </nav>
        </div>
  	
     
    </header>

    <main>
	<div class="breadcrumb">
        <p><a href="index.html">Home</a> > Biografia</p>
        </div>

<!-- Titolo del sito -->
        <section class="site-title">
            <h2 class="site-title-heading">Biografia</h2>
        </section>


        <section class="biografia">
            <div class="biografia-content">
                <div class="biografia-text">
                     <p>Nacque a Casacalenda nel 1937. Trascorse ivi gli anni della guerra e del primo dopoguerra. Ebbe il  suo primo apprendistato nel suo stesso paese come segretario nell’ufficio notarile di don Domenico Lalli: l’“epoca in cui cominciò a scrivere senza mai dirlo a nessuno” – come riferì il suo amico e compaesano Giose Rimanelli nella prefazione a “La giobba”, il suo primo romanzo di successo.

			Questo fu il tempo in cui “aveva goduto e gioito in compagnia di uno sciame di ragazze morbide ed abbronzate, belle, sane ed ingenue, affettuose e riconoscenti”. Era allora “un giovane irrequieto” (R. a P. 93), desideroso di “ allontanare qualcosa” da sé (R. a P. 26), che non dice, ma che certamente doveva trattarsi di un mondo più o meno chiuso, dalle prospettive future ristrette, inadeguato agli slanci dei suoi sogni.

			Era un sognatore impenitente. Si disse “ che tutti fuggono”…e che “nell’intento di fuggire, l’uomo cerca disperatamente di raggiungere la luna” (R. a P. 91). E lui ci provò, volle mettersi in gioco.

			Presto, verso la fine degli anni 50, si trasferì a Roma, dove aprì un ufficio di dattilografia e traduzioni e fu coautore di programmi per la RAI. Visse così alcuni anni di intensa attività prima di lasciare l’Italia in cerca di nuove esperienze e di una sistemazione più consona ai suoi meriti e ai suoi desideri.

			Molti italiani in quel periodo lasciarono il nostro paese,  ancora martoriato dagli anni bui “con il piede straniero sopra il cuore”, come dice Salvatore Quasimodo, e dalla guerra civile, tutti alla ricerca di un avvenire migliore, diretti soprattutto verso l’America e l’Australia.

			Spinto dal desiderio di conoscere terre lontane, come un moderno Vespucci, egli s’imbarcò per il Canada nel 1959, stabilendosi a Montreal, dove un suo fratello, aprendo un negozio di scarpe, si era già permanentemente stabilito.

			Ivi, cominciò a collaborare come reporter al giornale “Il cittadino canadese”, scritto in lingua italiana. Su di esso pubblicò a puntate il suo primo racconto di successo, “Onofrio Annibalini, contadino” che l’incoraggiò a non abbandonare la sua passione di scrivere. In seguito questo racconto fu trasformato da lui in romanzo coll’unirlo e coordinarlo a un altro racconto dal titolo “Rob Perussi, ex studente” pubblicandolo col titolo di  “Due racconti” e che, successivamente riesaminato, assunse il titolo definitivo di “La giobba”, in inglese “Winter in Montreal”, edito a Campobasso nel 1982.

			Poco soddisfatto dei successi conseguiti,  si recò a New York in cerca di nuove vie presso un amico, ma anche qui non resistette a lungo.

			Molto presto si imbarcò per diversi mari viaggiando con la voglia di allargare le sue conoscenze dirette sul mondo. Fu nelle Antille, in Venezuela, in Spagna, in Portogallo, a Santo Domingo. 

			Tra il 1965 e il 68, disperato e senza soldi, si trovava in Messico – già vi era stato nel 1961 nei giorni delle “pazzie di gioventù”, come egli stesso le definì -  dove si ammalò e venne curato con generosità dalla gente del luogo. Lì incontrò anche l’amore della sua vita, Elsa, nativa di Marzatlan, che poi sposò e gli partorì i suoi due figli, Giampiero e Giancarlo.

			Nel 1969 stabilì la sua residenza  in California, a Los Angeles,  ove s’impiegò in una delle più importanti compagnie crocieristiche del mondo, di cui diventò vice-presidente, e dove è deceduto di recente a 79 anni compiuti nel corrente anno 2017.

			In questa affannosa ricerca di un sito soddisfacente in cui fissare la sua residenza ebbe modo di allargare le sue esperienze dirette sul mondo nei diversi paesi in cui approdò e che noi vediamo riflessi nelle sue opere. Nel dedicarsi alle attività più confacenti ai suoi meriti, scrisse molto, giungendo a formarsi uno strumento linguistico più ricco e articolato e uno stile narrativo  personale, brillante e accattivante.

			Pietro Corsi non dimenticò mai il suo paese natio, la sua regione, il Molise, la sua cultura originaria, cosa che lo portò non solo a tornare a Casacalenda in gran parte delle vacanze estive, ma a nominarli e descriverli nei suoi scritti che, tra l’altro,  abbondano dei suoi ricordi e dei ripensamenti sul suo passato molisano. </p>        
		</div>
            </div>
        </section>

<div class="grid-container_White">

	</div>
    </main>

    <footer class="footer">
      
            <p>&copy;  Torelli Mattia IU a.a. 2023/24 ܀ <a href="brief.html">Project Plan</a> ܀  <a href="#">TO THE TOP↑</a></p>
        
    </footer>
</body>
</html>
